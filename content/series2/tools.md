---
title: "Instrumenten"
date: 1998-01-01T19:02:27+02:00
---
Leren schaken gaat beter als we een computer bij de hand hebben:

- De stukken staan sneller opgesteld
- Je kan zetten terugnemen
- Je kan stellingen analyseren met behulp van de computer.

Toch een waarschuwing! Vergeet zelf niet te denken ...

## FEN

Al in de 19e eeuw werd de [Forsyth-Edwards Notation](https://nl.wikipedia.org/wiki/Forsyth-Edwards_Notation) uitgevonden. Het is een handige - zij het wat cryptische manier - om met 1 karakterrij een schaakpositie vast te leggen. Deze notatie weet ook wie al gerokeerd heeft, wie aan zet is en of er en-passant mag worden geslagen.

De meeste schaaksoftware kan omgaan met *FEN*: er zijn mogelijkheden om - dikwijls via *Knip en Plak* een schaakpartij op te zetten.
Je hoeft zelf niet te leren hoe een dergelijk FEN in elkaar zit (hoewel dat niet verboden is :-)

Voorbeeld:

FEN: `8/8/4kpp1/3p1b2/p6P/2B5/6P1/6K1 b - - 0 47`

Deze FEN staat voor de volgende positie:

<div class="board" fen="/8/4kpp1/3p1b2/p6P/2B5/6P1/6K1 b - - 0 47"></div>



## PGN

[PGN](https://nl.wikipedia.org/wiki/Portable_Game_Notation) is een formaat om partij annotaties te bewaren. Het is heel goed leesbaar maar toch is het eerder geschikt om door machines te worden bekeken.

Dit [bestand (downloaden)](/chess/pgn/parel.pgn) bevat een dergelijke partijbeschrijving.

Daaronder staat dan een *PGN viewer* die ditzelfde bestand mooi visualiseert in deze webpagina!

<div class="pgn" file="parel.pgn"></div>



## Arena

Er bestaat een heleboel software voor schakers. Voor minder dan 50 EUR kan je op [chessbase.com](https://en.chessbase.com/) een state-of-the-art schaakprogramma kopen. Ook voor mobiele platformen bestaat er heel wat lekkers.

Ik prijs echter een gratis software aan: [Arena](http://www.playwitharena.de/). Deze software is uitstekend geschikt om:

- Partijen te bekijken (je moet ze dan wel in *PGN* downloaden van bijvoorbeeld tornooiverslagen)
- Stellingen te analyseren (je kan een stelling specificeren door middel van een *FEN* - of je kan ze natuurlijk ook opzetten!)
- Partijen te spelen tegen de sterkste schaakprogramma's

Arena heeft ook het voordeel dat het programma beschikbaar is voor zowel Windows, Mac als Linux.
