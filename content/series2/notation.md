---
title: "Notatie"
date: 1999-01-01T09:57:33+02:00
---
Het correct noteren van het verloop van een schaakpartij is een belangrijk onderdeel van het spel. 
In essentie is de notatie het contract tussen beide spelers: in geval van dispuut kan de scheidsrechter - op basis van dit papiertje - een uitspraak doen.

Het scoreblad is echter meer: door dit zorgvuldig bij te houden kan de partij later worden geanalyseerd. Dit is belangrijk om gemaakte fouten in de toekomst te voorkomen.

Een volledige overzicht van de schaaknotatie kan je vinden op [Wikipedia](https://nl.wikipedia.org/wiki/Schaaknotatie).

Het is echter niet moeilijk.

Ik raad je aan te beginnen met de *lange notatie*: per zet geef je aan welk stuk beweegt van waar naar waar. Een positie wordt gekenmerkt door zijn co√∂rdinaten. Noteer steeds eerst de lijn (letter) en dan de rij (nummer). Je moet dus in de lange notatie steeds deze 2 letters en 2 cijfers geven.
Om het overzichtelijk te houden plaats je een koppelteken tussen beginpositie en eindpositie (tenzij je een stuk neemt: plaats dan een 'x' tussen beide). Tenslotte is het traditie om de eerste letter van het stuk dat speelt, vooraan te plaatsen.

Voorbeeld (vetrekkende van de beginpositie): `Pg1-f3`

Een speler moet zowel zijn eigen zetten als deze van de tegenstander noteren.


Eens je vertrouwd bent met de lange notatie, ga je vanzelf vlug overschakelen naar de korte notatie: je schrijft nog enkel het hoogstnodige op. Zo *weet* je uit het verloop van de partij welke zetten kunnen. Zo is het - uit de beginstelling - voldoende `Pf3` te noteren. Er is immers slechts 1 mogelijkheid.

Sommige scorebladen zijn verzamelobjecten geworden: hieronder vind je het scorebord van een partij tussen [Boris Spassky](https://nl.wikipedia.org/wiki/Boris_Spasski) en [Robert Fischer ](https://nl.wikipedia.org/wiki/Bobby_Fischer)

![Scoreblad Spassky-Fischer](/chess/images/fischerspassky.jpg)




In de volgende partij noteert Fischer volgens de zogenaamde Angelsaksische methode. Deze werkwijze is ondertussen in onbruik geraakt (alhoewel ze nog opduikt in oudere boeken).

![Scoreblad Fischer-Najdorf](/chess/images/fischernajdorf.jpg)